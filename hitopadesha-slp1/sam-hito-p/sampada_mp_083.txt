083.01F: yaH kAkinImapyapaTaprapannAM samudDarennizkasahasratulyAm .
083.01A: yaH kAkinIm api apaTaprapannAm samudDaret nizkasahasratulyAm .
083.01P: apaTaprapannAm -- anyaTAvyayitAM durupayuktAm .
083.01P+: samudDaret -- apavyayAdrakzet .
083.01P++: vyayAvasarAnAha -- kratAvityAdinA .

083.02F: kAlezu kowizvapi muktahastastaM rAjasiMhaM na jahAti lakzmIH .. 123..
083.02A: kAlezu kowizu api muktahastaH tam rAjasiMham na jahAti lakzmIH .. 123..

083.03F: anyacca . kratO vivAhe vyasane ripukzaye yaSaskare karmaRi mitrasaMgrahe .
083.03A: anyat ca . kratO vivAhe vyasane ripukzaye yaSaskare karmaRi mitrasaMgrahe .
083.03P: vyasane -- Apadi , tannikaraRe ityAdi .

083.04F: priyAsu nArIzvaDanezu bAnDuzu hyativyayo nAsti narADipAzwasu .. 124..
083.04A: priyAsu nArIzu aDanezu bAnDuzu hi ativyayaH na asti narADipAzwasu .. 124..
083.04P: azwasu -- etezu azwasu vizayezu DanavyayovaSyaM karaRIyaH . 

083.05F: yataH . mUrKaH svalpavyayatrAsAtsarvanASaM karoti hi .
083.05A: yataH . mUrKaH svalpavyayatrAsAt sarvanASam karoti hi .

; Kale print: Sulka -> Sukla ?
083.06F: kaH suDIstyajate BARqaM SuklasyEvAtisADvasAt .. 125..
083.06A: kaH suDIH tyajate BARqam Suklasya eva atisADvasAt .. 125..
083.06P: BARqam -- paRyadravyam .
083.06P+: Suklasya -- rAjadeyakarasya .

083.07F: rAjAha -- kaTamiha samaye'tivyayo 
083.07A: rAjA Aha -- kaTam iha samaye ativyayaH 

083.08F: yujyate . uktaM ca -- ApadarTe DanaM rakzet --
083.08A: yujyate . uktam ca -- ApadarTe Danam rakzet --

083.09F: mantrI brUte -- SrImatAM kaTamApadaH .
083.09A: mantrI brUte -- SrImatAm kaTam ApadaH .

083.10F: rAjAha -- kadAciccalite lakzmIH 
083.10A: rAjA Aha - kadAcit calite lakzmIH 

083.11F: mantrI brUte -- saMcitApi vinaSyati .. 126 ..
083.11A: mantrI brUte -- saMcitA api vinaSyati .. 126 ..

083.12F: taddeva kArpaRyaM vimucya svasuBawA dAnamAnAByAM puraskriyantAm . taTA coktam --
083.12A: tat deva kArpaRyam vimucya svasuBawA dAnamAnAByAm puraskriyantAm . taTA ca uktam -- 

083.13F: parasparajYAH saMhfzwAstyaktuM prARAnsuniScitAH .
083.13A: parasparajYAH saMhfzwAH tyaktum prARAn suniScitAH .
083.13P: parasparajYAH -- jYAtAnyonyasvaBAvAH badDasOhfdA ityarTaH .
083.13P+: tyaktuM -- jIvitavyayenApi svAminaM sevituM kftaniScayAH .

083.14F: kulInAH pUjitAH samyagvijayante dvizadbalam .. 127..
083.14A: kulInAH pUjitAH samyak vijayante dvizat balam .. 127..

083.15F: aparaM ca . suBawAH SIlasampannAH saMhatAH kftaniScayAH .
083.15A: aparam ca . suBawAH SIlasampannAH saMhatAH kftaniScayAH .

; niGnanti -> 'mfdnanti', which looks like print. mfd: to press, squeeze, etc.
083.16F: api paYcaSataM SUrA mfdnanti ripuvAhinIm .. 128..
083.16A: api paYcaSatam SUrAH mfdnanti ripuvAhinIm .. 128..

083.17F: kiM ca . SizwErapyaviSezajYa ugraSca kftanASakaH .
083.17A: kim ca . SizwEH api aviSezajYaH ugraH ca kftanASakaH .
083.17P: kftanASakaH -- akftajYaH kftaGnaH .

083.18F: tyajyate kiM punarnAnyEryaScApyAtmaMBarirnaraH .. 129..
083.18A: tyajyate kim punaH na anyEH yaH ca api AtmamBariH naraH .. 129..
083.18P: AtmaMBariH -- svArTaparaH . 

083.19F: yataH . satyaM SOryaM dayA tyAgo nfpasyEte mahAguRAH .
083.19A: yataH . satyam SOryam dayA tyAgaH nfpasya ete mahAguRAH .

083.20F: etEstyakto mahIpAlaH prApnoti Kalu vAcyatAm .. 130..
083.20A: etEH tyaktaH mahIpAlaH prApnoti Kalu vAcyatAm .. 130..

083.21F: IdfSi prastAve'mAtyAstAvadavaSyameva puraskartavyAH . taTA coktam --
083.21A: IdfSi prastAve amAtyAH tAvat avaSyam eva puraH kartavyAH . taTA ca uktam --

083.22F: yo yena pratibadDaH syAtsaha tenodayI vyayI .
083.22A: yaH yena pratibadDaH syAt saha tenodayI vyayI .
083.22P: yo yena pratibadDaH yasya hitAhitaM yannibanDanamasti . karmaRi saMbadDo vA .

083.23F: sa viSvasto niyoktavyaH prARezu ca Danezu ca .. 131..
083.23A: saH viSvastaH niyoktavyaH prARezu ca Danezu ca .. 131..
083.23P: prARezu -- prARarakzaRavizaye DanarakzaRavizaye ca .

083.24F: yataH . DUrtaH strI vA SiSuryasya mantriRaH syurmahIpateH .
083.24A: yataH . DUrtaH strI vA SiSuH yasya mantriRaH syuH mahIpateH .

083.25F: anItipavanakziptaH kAryAbDO sa nimajjati .. 132..
083.25A: anItipavanakziptaH kAryAbDO saH nimajjati .. 132..
083.25P: anItipavanakziptaH -- anItiH kunayaH sA eva pavanaH tenAkziptaH udDftaH .
083.25P+: nimajjati -- kAryavinASena naSyatIti BAvaH .

083.26F: SfRu deva . harzakroDO yatO yasya SAstrArTe pratyayastaTA .
083.26A: SfRu deva . harzakroDO yatO yasya SAstrArTe pratyayastaTA .

083.27F: nityaM BftyAnupekzA ca tasya syAdDanadA DarA .. 133..
083.27A: nityam BftyAnupekzA ca tasya syAt DanadA DarA .. 133..
083.27P: BftyAnupekzA -- Bftyezu AdaraH .

083.28F: yezAM rAjYA saha syAtAmuccayApacayO Druvam .
083.28A: yezAm rAjYA saha syAtAm uccayApacayO Druvam .
083.28P: uccayApacayO -- utkarzApakarzO aByudayADaHpAtO .

083.29F: amAtyA iti tAnrAjA nAvamanyetkadAcana .. 134..
083.29A: amAtyAH iti tAt rAjA na avamanyet kadAcana .. 134..

